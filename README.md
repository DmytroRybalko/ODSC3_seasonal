Data Camp вже давно закінчився, але інсайти ще наздоганяють). Хочу запропонувати ще один погляд на дані, а саме – сезонні <a href="http://bit.do/erDQ6">stacked area</a> графіки зміни середньомісячних значень параметрів води впродовж 2008-2017 рр. по кожному з водних басейнів – “всього лиш” 8х16 = 128 графіків...)) Але за допомогою R і бібліотеки <a href="https://hafen.github.io/trelliscopejs/#trelliscope">trelliscopejs</a> це зробити напрочуд легко.
<h3>Про дані</h3>
<p>Це не є презентація, а радше пробний погляд на дані “з висоти пташиного польоту”. Бо краще один раз побачити, ніж намагатися сто разів уявити. І що ж ми можемо там побачити? </p>
<p>Я спеціально не фільтрував ніяки дані, щоб вони постали перед нами в усій своїй красі (як от графік 1, амоній-іони, Дніпро) або в усьому своєму “уродстві” - графіки 6, 7 Приазов’я, Причорномор’я. По-перше, чудово видно наскільки повними є дані (десь обриваються, десь переплітаються). По-друге, дійсно видно певні паттерни сезонності (Південний Буг по більшості параметів), причому ця сезонність має різний характер для різних річкових басейнів. По-третє, можна знайти і так звані outliers (аномальні викиди), як от на графіках №42, (Дністер, фосфат- іони) та №60 (Дунай, нітрат-іони). І ще багато чого іншого. Що тут найголовніше – кожне питання до даних може стати початком певної історії... </p>
<h3>Про trelliscopejs</h3>
<p>Бібліотека дозволяє компонувати сітку графіків – кількість графіків на сторінці - за вашим бажанням просто в браузері (ліворуч є панель керування). Я рекомендую перегляд 2 х 4 як це є за замовчуванням, оскільки це дозволяє порівнювати одразу всі 8 наявних басейнів, а кожна “сторінка”, таким чином, відповідає окремо взятому параметру (всього 16).</p>
<h3>Про тип графіка</h3>
<p>Перевага такого типу графіка в можливості показати певні сезонні закономірності, тренди, а для детального вивчення вже скористатися іншим типом графіка. Причому важливими є саме положення шарів (stacked areas), один відносно одного.</p>
